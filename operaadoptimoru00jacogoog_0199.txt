ΠΕΡΙ ΟΡΧΗΣΕΩΣ. 155

λε’ληθεν ότι πολλοὶ πρὸ ἡμῶν περὶ ὀρχήσεως συγγεγρα-
λ φότες τήν πλείστην διατριβήν τῆς γραφής ἐποιήσαντο
πάντα τῆς ὀρχήσεως τά είδη ἐπεξιόντες καὶ ὀνόματα αύ-
τῶν καταλέγοντες καὶ οἵα ἑκάστη καλ ὑφ’ ότου εὑρέθη,
πολυμαθείας ταύτην ἐπίδειξιν ἡγούμενοι παρέξειν. ἐγώ
δὲ μάλιστα μὲν τήν περὶ ταῦτα φιλοτιμίαν ἀπειρόκαλόν
τεκαὶ ὀψιμαθῆ καὶ ἐμαυτῷ ἀκαιρον οἴομαι εἶναι καὶ διὰ
τοῦτο παρίημι. 34. ἔπειτα δέ κάκεῖνό σε ἀξιῶ ἐννοεῖν
καὶ μεμνῆσθαι, ὅτι μοι νῦν ού πᾶσαν ὄρχησιν πρόκειται
γενεαλογεῖν, οὐδὲ τοῦτον τόν σκοπόν ὑπεστησάμην τῷ
λόγῳ ὀρχήσεων ὀνόματα καταριθμήσασθαι πλὴν ὅσων
ἐν ἀρχή ὀλίγων ἐπεμνήσθην τάς γενικωτέρας αὐτῶν προ-
χειρισάμενος· ἀλλά τό γε ἐντῷ παρόντι μοι κεφάλαιον
τοῦ λόγου τοῦτό ἐστι τὴν νῦν ὄρχησιν καθεστῶσαν ε’παι-
νέσαι καλ δεῖξαι ὅσα ἐν αὑτῇ τερπνὰ καὶ χρήσιμα περι-
λαβοῦσα ἔχει, ού πάλαι ἀρξαμένη ἐς τοσοῦτον κάλλος
’ ἐπιδιδόναι, ἀλλά κατά τὸν Σεβαστόν μάλιστα· αί μὲν 288
γάρ πρῶται ἐκεῖναι ὥσπερ τινὲς ῥίζαι καὶ θεμέλια τῆς
ὀρχήσεως ήσαν, τδ δὲ ἀνθος αὐτῆς καὶ τὸν τελειότατον
καρπόν, ὅπερ νῦν μάλιστα ἐς τδ ἀκρότατον ἀποτετέλε-
σται, τοῦτο νύν ὁ ἡμέτερος λόγος διεξέρχεται παρεὶς τὸ
θερμαυστρίζειν καὶ γέρανον ὀρχεῖσθαι καί τάλλα ὡς μη-
δὲν τῇ νῦν ταύτη ἐτι προσήκοντα· ούδὲ γάρ ἐκεῖνο τό
Φρύγιον τῆς ὀρχήσεως εἶδος τὸ παροίνιον καὶ συμποτι-
κὸν μετά μέθης γιγνόμενον, ἀγροίκων πολλάκις πρὸς
αύλημα γυναικεῖον όρχουμένων σφοδρά καὶ καματηρά
πηδήματα καὶ νῦν ἐτι ταῖς ἀγροικίαις ἐπιπολάζοντα, ὑπ’
ἀγνοίας παρέλιπον, ἀλλ’ ότι μηδὲν ταῦτα τῇ νῦν ὀργή-
σει κοινωνεῖ. καὶγὰρ ὁΠλάτων ἐν τοῖς Νόμοις τά μέν τινα
εῖδη ἐπαινεῖ ταύτης, τά δέ πάνυ ἀπαξιοῖ διαιρῶν αύτά
ἐς τε τδ τερπνόν καὶ τό χρήσιμον καὶ ἀπελαύνων αὐτῶν
τά ἀσχημονέστερα, προτιμῶν δὲ καὶ θαυμάζων θάτερα.

 

