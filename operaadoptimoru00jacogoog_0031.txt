ΠΩΣ ΔΕΙ ΙΣΤΟΡΙΑΝ ΣῬΓΓΡΑΦΕΙΝ. 7

' κάν διαρραγῶσιν ἐπαινοῦντες. ἢν δὲ ἀμελήσας ἐκείνων
ἡδύνης πέρα τοῦ μετρίου τὴν ἱστορίαν μύθοις καὶ ἐπαί-
νοις καλ τῇ ἀλληθωπείηι, τάχιστ’ ἀν ὁμοίαν αὐτὴν έξερ- 15
γάσαιο τῷ έν Λυδία Ἡρακλεῖ· ἑωρακέναι γάρ σέ που εί
κός γεγραμμένον, τῇ Ὀμφάλη δουλεύοντα, πάνυ ἀλ-’

λόκοτον σκευὴν ἐσκευασμένον, ἐκείνην μέν τόν λέοντα
αὐτοῦ περιβεβλημένην καὶ τό ξύλον έν τῇ χειρὶ ἔχουσαν,
ὡς Ἡρακλέα δῆθεν οὖσαν, αὐτόν δέ έν κροκωτῷ καί πορ-
φυρίδι έρια ξαίνοντα καὶ παιόμενον ὑπό τῆς Ὀμφάλης
τῷ σανδαλίω· καί τό θέαμα αἴσχιστον, ἀφεστῶσα ἡ ἐσθὴς
τοῦ σώματος καὶ μη προσιζάνουσα καὶ τοῦ θεοῦ τό ἀν-
δρῶδες ἀσχημόνως καταθηλυνόμενον. 11. καὶ οί μὲν πολ-
λοὶ ίσως καὶ ταῦτά σου ἐπαινέσονται, οί ὀλίγοι δέ ἐκείνοι,
όν σύ καταφρονεῖς, μάλα ἡδύ καὶ ές κόρον γελάσονται,
ὁρῶντες τό ἀσύμφυλον καὶ ἀνάρμοστον καὶ δυσκόλλη- 16
τον τοῦ πράγματος. ἑκάστου γάρ δὴ ίδιόν τι καλόν ἐστιν·
εί δὲ τοῦτο ἐναλλάξειας, ἀκαλλὲς τό αύτό παρά την χρη-
σιν γίγνεται. ἐῶ λέγειν ὅτι οί ἔπαινοι ἑνὶ μὲν ἴσως τερ-
πνοί, τῷ ἐπαινουμένῳ, τοῖς δ’ ἀλλοις ἐπαχθεῖς, καὶ μα’-
λιστα ἢν ὑπερφυεῖς τάς ὑπερβολάς ἔχωσιν, οἵους αὐτούς
οί πολλοὶ ἀπεργάζονται, τὴν εὔνοιαν την παρὰ τών ἐπαι-
νουμένων θηρώμενοι καὶ ἐνδιατρίβοντες ἀχρι τοῦ πᾶσι
προφανῆ τὴν κολακείαν ἐξεργάσασθαι· οὐδὲ γάρ κατά
τέχνην αὐτό δράν ίσασιν οὐδ’ ἐπισκιάζουσι τὴν θωπείαν,
ἀλλ’ ἐμπεσόντες ἀθρόα πάντα καὶ ἀπίθανα καὶ γυμνά
διεξίασιν. 12. ὥστ’ οὐδὲ τυγχάνουσιν οὗ μάλιστα έφίεν- ’
ται· οἱ γάρ ἐπαινούμενοι πρός αὐτῶν μισοῦσι μᾶλλον
καὶ ἀποστρέφονται ὡς κόλακας, εὖ ποιοῦντες, καὶ μάλι-
στα ἦν ἀνδρώδεις τάς γνώμας ώσιν· ὥσπερ Ἀριστόβου-
λος μονομαχίαν γράψας Ἀλεξάνδρου καὶ Πώρου, καλ
ἀναγνόντος αὐτῷ τοῦτο μάλιστατὸ χωρίον τῆς γραφῆς 17
- ᾤετο γάρ χαριεῖσθαι τά μέγιστα τῷ βασιλεῖ ἐπιψευ-

 

