68 ΙΛΟΤΚΙΑΝΟΤ

κης μοι γενομένου ἀνῃρέθην, καὶ νῦν είμι έν τῇ Μακά-
ρων νήσφ πάνυ μετανοῶν ἐπὶ τῷ καταλιπεῖν την παρὰ
σοὶ δίαιταν καὶ τὴν ὑπό σοῦ προτεινομένην ἀθανασίαν.
ἢν οῦν καιροῦ λάβωμαι, ἀποδράς ἀφίξομαι πρός σε·ί
ταῦτα μὲν ἐδήλου ἡ ἐπιστολή, καὶ περὶ ἡμῶν, ὅπως ξε-
νισθῶμεν. 36. έγῶ δὲ προελθὼν ὀλίγον άπὸ τῆς θαλατ-
της εὗρον τό σπήλαιον τοιοῦτον οἷον ’Όμηρος εἶπε, καί
αῦτην ταλασιουργοῦσαν. ῶς δέ την ἐπιστολὴν έλαβε καί
ἐπελέξατο, πρῶτα μέν έπὶ πολι) ἐδάκρυεν, ἔπειτα δέ
παρεκάλει ἡμᾶς ἐπὶ ξενίᾳ καὶ εἱστία λαμπρῶς καὶ περι
τοῦ Ὀδυσσέως ἐπυνθάνετο καὶ περὶ τῆς Πηνελόπης,
ὁποία τε εῖη τὴν ὄψιν καὶ εί σαόφρων, καθάπερ Ὀόυσσεῦς
πάλαι περὶ αὐτῆς ἐκόμπαζε· καὶ ἡμεῖς τοιαῦτα άπειιρι-
νάμεθα, ἐξ ῶν εἰκάζομεν εὐφρανεῖσθαι αὐτήν. τότε μὲν
οὖν ἀπελθόντες ἐπὶ την ναῦν πλησίον ἐπὶ τῆς ἠιόνος
ἐκοιμήθημεν. 37. ἕωθεν δὲ ἀνηγόμεθα σφοδρότερον κατι-
όντος τοῦ πνεύματος· καὶ δὴ χειμασθέντες ἡμέρας δύο
τῇ τρίτη περιπίπτομεν τοῖς Κολοκυνθοπειραταῖς. άνθρω-
ποι δέ είσιν οὗτοι άγριοι έκ τῶν πλησίον νήσων ληστεάον-
132 τες τοῦς παραπλέοντας. τά πλοῖα δέ έχουσι μεγάλα κολο-
κύνθινα τό μῆκος πήχεων ἑξήκοντα· ἐπειδάν γάρ ξηρά-
νωσι τὴν κολόκυνθαν, κοιλάναντες αὐτὴν καὶ ἐξελόντες
τὴν ἐντεριώνην ἐμπλέουσιν, ἱστοῖς μέν χρώμενοι καλα-
μίνοις, άντὶ δὲ τῆς ὀθόνης τῶ φύλλῳ της κολοκύνθης.
προσβαλόντες οὖν ἡμῖν άπό δύο πληρωμάτων ἐμάχοντο
καὶ πολλοὺς κατετραυμάτιζον βάλλοντες τῷ σπέρματι
τῶν κολοκυνθῶν. άγχωμάλως δὲ ἐπὶ πολῦ ναυμαχοῦν-
τες περὶ μεσημβρίαν εῖῦομεν κατόπιν τῶν Κολοκυνθο-
πειρατῶν προσπλέοντας τούς Καρυοναύτας. πολέμιοι δὲ
ἦσαν ἀλληλοις, ῶς ἔδειξαν· ἐπεὶ γάρ ἐκεῖνοι ᾔσθοντο
αὐτοῦς ἐπιόντας, ἡμῶνμέν ὠλιγώρησαν, τραπόμενοι δὲ
ἐπ’ ἐκείνους ἐναυμάχουν. 38. ἡμεῖς δέ έν τοσούτῳ έπά-

 

