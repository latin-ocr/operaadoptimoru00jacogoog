λ

χ παραθεῖν, ἐχομένην τοῦ ἐφιππίου, ῶς μή ἀπολείποιτο τῆς

ι φοράς. 46. παὶ μὴν καὶ συνθήκη τῶν ὀνομάτων εύκράτφ

ΠΩΣ ΔΕΙ ΙΣΤΟΡΙΑΝ ΣΤΓΓΡΑΦΕΙΝ. 25

καὶ μέση χρηστέον, οὔτε ἀγαν ἀφιστάντα καὶ ἀπαρτῶντα

ι - τραχύ γάρ - οὔτε ῥυθμῷ παρ’ ὀλίγον, ῶς οί πολλοί,

συνάπτοντα· τό μέν γάρ ἐπαίτιον, τό δὲ ἀηδές τοῖς ἀκού-
ουσι. 47.τά δέ πράγματα αύτά ούχ ῶς ἔτυχε συνακτέον, 59
ἀλλά φιλοπόνως καὶ ταλαιπώρως πολλάκις περὶ τῶν αύ-
τῶν ἀνακρίναντα, καὶ μάλιστα μέν παρόντα καὶ ἐφορῶν-
τα, εί δὲ μη’, τοῖς ἀδεκαστότερον ἐξηγουμένοις προσέχοντα
καὶ οὓς εἰκάσειεν ἀν τις ἥκιστα πρὸς χάριν ή ἀπέχθειαν
ἀφαιρήσειν ή προσθήσειν τοῖς γεγονόσι. κάνταῦθα ἤδη
καὶ στοχαστικός τις καὶ συνθετικὸς τοῦ πιθανωτέρου
έστω. 48. καὶ ἐπειδάν ἀθροίση ἀπάντα ή τὰ πλείστα,
πρῶτα μὲν ὑπόμνημά τι συνυφαινέτω αὐτῶν καὶ σῶμα
ποιείτω ἀκαλλὲς ἔτι καί ἀδιάρθρωτον· εἶτα ἐπιθεὶς τήν
τάξιν ἐπαγέτω τό κάλλος καὶ χρωννύτω τῇ λεξει καὶ σχη-
ματιζέτω καὶ ῥυθμιζέτω. 49. καὶ ὅλως ἐοικέτω τότε τῷ
τοῦ Ὁμήρου Διὶ ἀρτι μέν τὴντῶν ἱπποπόλων Θρηκῶν 60
γῆν ὁρῶντι, άρτι δέ τὴν Μυσῶν· κατὰ ταῦτα καὶ αὐτὸς

¹ ἀρτι μέν τά ίδια ὁράτω καὶ δηλούτω ἡμῖν οἷα ἐφαίνετο

αὐτῷ ἀφ’ ὑψηλοῦ ὁρῶντι, ἀρτι δέ τά Περσῶν, εἶτ’ ἀμφό-
τερα, εί μάχοιντο. καὶ ἐν αὐτῇ δέ τῇ παρατάξει μη πρὸς
ἓν μέρος ὁράτω μηδέ ἐς ἕνα ίππέαή πεζόν, εί μὴ Βρα-
σίδας τις εἴη προπηδῶν ήΔημοσθένης ἀνακόπτων τήν
ἐπίβασιν· ἐς τούς στρατηγούς μέντοι τά πρῶτα, καλ εί τι
παρεκελεύσαντο, κάκεῖνο ἀκηκούσθω, καὶ ὅπως καὶ ᾗτινι
γνῶμη καὶ ἐπινοίᾳ ἔταξαν. ε’πειδάν δέ ἀναμιχθῶσι, κοινή
έστω ἡ θέα, καὶ ζυγοστατείτω τότε ῶσπερ ἐν τρυτάνη τά
γιγνόμενα καὶ συνδιωκέτω καὶ συμφευγέτω. 50. καὶ πᾶσι 61
τούτοις μέτρον ἐπέστω, μὴ ἐς κόρον μηδέ ἀπειροκάλως
μηδέ νεαρῶς, ἀλλά ῥᾳδίως ἀπολυέσθω· καὶ στήσας ἐν-
ταῦθά που ταῦτα ἐπ’ ἐκεῖνα μεταβαινέτω, ἢν κατεπείγῃ·

 

